# PHP-BASIC-TAAK-02
## Datatypes - string
## Uitleg
In een variabele kun je verschillende soorten waarden opslaan, zoals een stukje tekst, bijvoorbeeld je naam, een heel getal, zoals je leeftijd, een decimaal getal zoals de kosten van je telefoonabonnement. Naast tekst en cijfers heb je ook nog datatypes die handig zijn om mee te programmeren zoals true/false, null, array en objects.
>
>_Het soort waarde dat je opslaat (tekst, getal, decimaal, etc.) noemen we een datatype._
>
In PHP heb je verschillende soorten datatypes namelijk:
* strings - _een rij karakters -> Hallo wereld._
* integer - _een heel getal zonder decimalen -> 1_
* float - _een decimaal getal -> 0.1_
* boolean - _een waarde die of true (1) of false (0) is_
* null - _geen waarde_
* arrays en objects - _deze worden in een latere taak uitgelegd_

## In deze taak gaan we het hebben over het datatype string

**In PHP zijn dit de regels voor het opschrijven van een string:**
* Een **string** moet je altijd schrijven tussen dubbele (") of enkele (') quotes. 
* Een **string** kan bestaan uit een combinatie van letters en cijfers.

## Leerdoelen
>1. [ ] Ik weet wat de verschillende datatypes zijn
>2. [ ] Ik maak een string variabele aan in PHP
>3. [ ] Ik volg de juiste regels voor het maken van een variabele 
>4. [ ] Ik volg de juiste regels voor het maken van een string
>5. [ ] Ik kan de waarde van een stringvariabele op het scherm tonen

## Opdracht

>1. Schrijf je code in `index.php`
>2. Maak een variabele _naam_ aan met als waarde de string: jouw voornaam
>3. Toon de waarde van de variabele _naam_ op het scherm met `echo`

## Eindresultaat
Als je de opdracht goed uitvoert, wordt de volgende tekst getoond in je browser: 
>jouw voornaam  

## Bronnen
>[W3 Schools - datatypes](https://www.w3schools.com/PHP/php_datatypes.asp)
